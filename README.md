# PBI--bezpečnost dopravy v EU

Cílem tohoto projektu je provést analýzu dat získaných z veřejné databáze Eurostat, která se týkají počtu usmrcených osob v dopravě a vývoje dopravní infrastruktury v zemích Evropské unie v období let 2012 až 2021. Projekt si klade za cíl porovnat vývoj těchto dvou klíčových ukazatelů a zjistit případné souvislosti mezi nimi. Data pro analýzu byla získána z databáze Eurostatu, která poskytuje širokou škálu statistických údajů týkajících se Evropské unie a jejích členských států. Data pokrývají období 10 let (2012 - 2021) a zahrnují informace o počtu usmrcených osob v dopravě a stavu dopravní infrastruktury v jednotlivých zemích. 
Je důležité poznamenat, že v některých zemích EU mohou chybět data z důvodu nedostatečného poskytování informací. Například Kypr a Malta nemají vybudovanou železniční síť, což může ovlivnit dostupnost některých údajů. Dále je třeba zdůraznit, že Velká Británie poskytovala data pouze do roku 2019 (v některých případech pouze do roku 2018). Data, která se týkají počtu usmrcených osob v letecké dopravě jsou čerpána z databáze, která obsahuje data počtu obětí leteckých nehod v obchodní letecké dopravě podle země výskytu a země registrace letadla. 

Očekávanými výstupy projektu jsou interaktivní vizualizace, které umožní uživatelům provádět hloubkovou analýzu a porovnání dat.

Projekt se zaměřuje na poskytnutí důležitých informací o bezpečnosti dopravy a stavu dopravní infrastruktury v Evropské unii, což může být užitečné pro vládní instituce, dopravní odborníky a veřejnost obecně.
